1 БІЗНЕС ВИМОГИ
1.1	Передумови


Сучасний світ висуває нові вимоги до контролю та автоматизації процесів у різних сферах діяльності, в тому числі і в галузі акваріумістики. Хобісти та професіонали стикаються з необхідністю ретельного моніторингу параметрів водного середовища, годування для забезпечення оптимальних умов існування мешканців акваріумів. Однак традиційні методи ручного контролю є трудомісткими, схильними до помилок і не завжди забезпечують своєчасне реагування на зміни.
Таким чином, передумовами створення програмної системи з догляду за акваріумами є потреба в автоматизації та спрощенні процесів моніторингу та керування, забезпеченні своєчасного реагування на зміни, а також бажання отримати зручний та ефективний інструмент як для любителів, так і для професіоналів у галузі акваріумістики.


1.2	Можливості для бізнесу


Аналоги на ринку:
-	Neptune Apex: Cистема, що пропонує спектр функцій, включаючи контроль освітлення, температури, pH та автоматичне дозування.
-	EcoTech Marine ReefLink: Система, що фокусується на управлінні акваріумами з коралами, пропонуючи контроль освітлення, циркуляції та параметрів води.
-	Hydra Smart ATO: Система автоматичного доповнення води, що підтримує постійний рівень води в акваріумі.
Переваги системи в порівнянні із наведеними вище аналогами на ринку полягають в тому, система пропонує комплексний підхід до догляду за акваріумом включаючи налаштування циклів годування, аналітику споживання ресурсів і тому подібне, що робить її незамінним інструментом як для початківців, так і для професійних акваріумістів. 
Модель монетизації:
AquaTrack може запропонувати підписочну модель для доступу до преміального функціоналу догляду за акваріумами та аналітичних інструментів. Співпраця з неприбутковими організаціями може включати спеціальні умови та знижки для них.
Ринок:
«AquaTrack» призначений для промислового ринку, тобто бізнесів, для різних користувачів у будь-яких галузях бізнесу.
Перспективність:
Акваріумісти шукають способи автоматизувати завдання та спростити догляд за акваріумом, що робить систему актуальною та затребуваною.


2 БАЧЕННЯ РІШЕННЯ
2.1 Окреслення концепції


Даний проєкт ставить за мету створити рішення для контролю стану акваріумів. Головною метою є розробка системи, яка дозволить автоматизувати процес моніторингу та аналізу параметрів водного середовища в акваріумах різних розмірів, від невеликих домашніх до великих комерційних або наукових установок. Концепція полягає у забезпеченні точного відстеження ключових показників, таких як температура, концентрація розчиненого кисню та інших хімічних складників, освітлення, надаючи актуальну інформацію для аналізу та оптимізації умов утримання водних організмів, запобігання проблемам і підтримання здорового акваріумного середовища.


2.2 Основні особливості


MF-1: Реєстрація користувача і створення особистого профілю.
MF-2: Синхронізація даних між веб додатком, мобільним додатком та з IOT приладами.
MF-3: Підтримка декількох мов інтерфейсу.
MF-4: Збір аналітичних даних, які допомагають аналізувати та інтерпретувати інформацію про середовище акваріумів.
MF-5: Підтримка підключення до різних типів датчиків та пристроїв, які збирають загальні дані про середовище акваріумів.
MF-6: Можливість отримувати звіт із рекомендаціями щодо наступних дій на основі поточного стану середовища акваріумів.
MF-7: Зберігання зібраних даних для подальшого їх порівняння з актуальними.
MF-8: Система має дозволяти налаштування циклів годування для мешканців акваріумів.
MF-9: Система надсилає сповіщення та повідомлення користувачам при виявленні відхилення стану акваріумів від оптимальних умов.
MF-10: Можливість отримувати аналітику споживання ресурсів на догляд за акваріумом.


3 СФЕРА ЗАСТОСУВАННЯ ТА ОБМЕЖЕННЯ
3.1 Початковий випуск


У першому випуску програми передбачено наступний функціонал (однаковий для мобільної версії та веб-сайту):
-	Реєстрація користувача та створення особистого профілю з використанням електронної пошти.
-	Синхронізація даних між веб додатком та мобільним додатком.
-	Можливість підключати та використовувати основні типи датчиків для збору загальних даних про середовище акваріумів.
-	Підтримка локалізації інтерфейсу – англійської та української.
-	Додавання функції формування звітів із рекомендаціями щодо наступних дій на основі поточного стану середовища акваріумів.
За допомогою пристрою ІоТ будуть також доступні:
-	Збір та збереження даних, які допомагають аналізувати та інтерпретувати інформацію про середовище акваріумів.
-	Можливість налаштування циклів годування для мешканців акваріумів.


3.2 Сфера дії наступних випусків

У наступних випусках планується впровадження додатковий функцій:
-	Можливість отримувати аналітику споживання ресурсів на догляд за акваріумом.
-	Отримання сповіщень про відхилення стану акваріумів від зазначених оптимальних умов.


4 БІЗНЕС-КОНТЕКСТ
4.3 Операційне середовище


а)	Програмні платформи:
    -   Мобільні платформи: Kotlin
    -   IоT платформа: Arduino emulator
    -   Веб платформа: React
б)	СУБД: PostgreSQL
в)	Фреймворки:
    -   Backend: ASP.NET Core
    - Frontend: React
г)	Мови програмування: C#, JavaScript, Kotlin, C++, HTML, CSS
д)	Вимоги до системи:
    -   Доступність: Система має забезпечувати максимальну доступність для користувачів.
    -   Продуктивність: Завантаження системи та відгук на користувацькі дії має бути менше 2 секунд.
    -   Конфіденційність: аутентифікація та авторизація за поштою.
    -   Сумісність: Система має бути сумісною з використовуваними типами датчиків
